# Παράρτημα Α: Γλωσσάρι

## Address Space Layout Randomization (ASLR)

Μια τεχνική για να κάνει πιο δύσκολη την εκμετάλλευση σφαλμάτων τύπου memory corruption.

## Application Security

Η ασφάλεια σε επίπεδο εφαρμογής εστιάζει στην ανάλυση στοιχείων που αποτελούν το επίπεδο εφαρμογής του Μοντέλου Αναφοράς Διασύνδεσης Ανοικτών Συστημάτων (OSI Model), αντί να εστιάζει, για παράδειγμα, στο υποκείμενο λειτουργικό σύστημα ή στα συνδεδεμένα δίκτυα.

## Application Security Verification

Η τεχνική αξιολόγηση μιας εφαρμογής έναντι του OWASP MASVS.

## Application Security Verification Report

Μια αναφορά που τεκμηριώνει τα συνολικά αποτελέσματα και την υποστηρικτική ανάλυση που παράγεται από τον ελεγκτή για μια συγκεκριμένη εφαρμογή.

## Authentication

Η επαλήθευση της διεκδικούμενης ταυτότητας ενός χρήστη εφαρμογής.

## Automated Verification

Η χρήση αυτοματοποιημένων εργαλείων (είτε εργαλεία δυναμικής ανάλυσης, εργαλεία στατικής ανάλυσης ή και τα δύο) που χρησιμοποιούν υπογραφές ευπαθειών για την εύρεση προβλημάτων.

## Black box testing

Είναι μια μέθοδος δοκιμής λογισμικού που εξετάζει τη λειτουργικότητα μιας εφαρμογής χωρίς να εξετάζει τις εσωτερικές δομές ή τις λειτουργίες της.

## Component

Μια αυτόνομη μονάδα κώδικα, με συσχετισμένες διεπαφές δίσκου και δικτύου που επικοινωνεί με άλλα στοιχεία.

## Cross-Site Scripting (XSS)

Μια ευπάθεια ασφαλείας που συνήθως εντοπίζεται σε εφαρμογές web που επιτρέπει την εισαγωγή σεναρίων από την πλευρά του πελάτη στο περιεχόμενο.

## Cryptographic module

Υλικό, λογισμικό ή/και υλικολογισμικό που εφαρμόζει κρυπτογραφικούς αλγόριθμους ή/και δημιουργεί κρυπτογραφικά κλειδιά.

## CWE

Το CWE είναι μια λίστα κοινών αδυναμιών ασφάλειας λογισμικού που έχει αναπτυχθεί από την κοινότητα. Χρησιμεύει ως μια κοινή γλώσσα, ένα μέσο μέτρησης για εργαλεία ασφάλειας λογισμικού και ως βάση για τον εντοπισμό αδυναμιών, τον μετριασμό και τις προσπάθειες πρόληψης.

## DAST

Οι τεχνολογίες DAST έχουν σχεδιαστεί για να ανιχνεύουν συνθήκες που υποδεικνύουν μια ευπάθεια ασφαλείας σε μια εφαρμογή σε κατάσταση λειτουργίας.

## Design Verification

Η τεχνική αξιολόγηση της αρχιτεκτονικής ασφαλείας μιας εφαρμογής.

## Dynamic Verification

Η χρήση αυτοματοποιημένων εργαλείων που χρησιμοποιούν υπογραφές ευπαθειών για την εύρεση προβλημάτων κατά την εκτέλεση μιας εφαρμογής.

## Globally Unique Identifier(GUID)

Ένας μοναδικός αριθμός αναφοράς που χρησιμοποιείται ως αναγνωριστικό στο λογισμικό.

## Hyper Text Transfer Protocol(HTTP)

Ένα πρωτόκολλο εφαρμογής για κατανεμημένα, συνεργατικά, πληροφοριακά συστήματα υπερμέσων. Είναι το θεμέλιο της επικοινωνίας δεδομένων για τον Παγκόσμιο Ιστό.

## Hardcoded keys

Κρυπτογραφικά κλειδιά που είναι αποθηκευμένα στην ίδια τη συσκευή.

## IPC

Inter Process Communications, Στο IPC, οι διεργασίες επικοινωνούν μεταξύ τους και με τον πυρήνα για να συντονίσουν τις δραστηριότητές τους.

## Input Validation

Η κανονικοποίηση και η επικύρωση των μη αξιόπιστων εισροών χρήστη.

## JAVA Bytecode

Το bytecode Java είναι το σύνολο εντολών της εικονικής μηχανής Java (JVM). Κάθε bytecode αποτελείται από ένα, ή σε ορισμένες περιπτώσεις δύο byte που αντιπροσωπεύουν την εντολή (opcode), μαζί με μηδέν ή περισσότερα byte για τη μετάδοση παραμέτρων.

## Malicious Code

Ο κώδικας που εισήχθη σε μια εφαρμογή κατά την ανάπτυξή της εν αγνοία του κατόχου της εφαρμογής, ο οποίος παρακάμπτει την επιδιωκόμενη πολιτική ασφαλείας της εφαρμογής. Δεν είναι το ίδιο με κακόβουλο λογισμικό, όπως ιός ή ιός τύπου worm!

## Malware

Εκτελέσιμος κώδικας που εισάγεται σε μια εφαρμογή κατά τη διάρκεια του χρόνου εκτέλεσης χωρίς τη γνώση του χρήστη ή του διαχειριστή της εφαρμογής.

## Open Web Application Security Project (OWASP)

Το Open Web Application Security Project (OWASP) είναι μια παγκόσμια δωρεάν και ανοιχτή κοινότητα που επικεντρώνεται στη βελτίωση της ασφάλειας του λογισμικού εφαρμογών. Η αποστολή μας είναι να κάνουμε την ασφάλεια των εφαρμογών «ορατή», έτσι ώστε άτομα και οργανισμοί να μπορούν να λαμβάνουν τεκμηριωμένες αποφάσεις σχετικά με τους κινδύνους ασφάλειας εφαρμογών. βλ: <https://www.owasp.org/>

## Personally Identifiable Information (PII)

PII είναι πληροφορίες που μπορούν να χρησιμοποιηθούν από μόνες τους ή με άλλες πληροφορίες για την αναγνώριση, επαφή ή εντοπισμό ενός μεμονωμένου ατόμου ή για την αναγνώριση ενός ατόμου στο πλαίσιο.

## PIE

Ένα PIE είναι ένα μερός κώδικα μηχανής που, τοποθετημένο κάπου στην κύρια μνήμη, εκτελείται σωστά ανεξάρτητα από την απόλυτη διεύθυνσή (absolute address) του.

## PKI

Το PKI είναι μια διάταξη που δεσμεύει δημόσια κλειδιά με αντίστοιχες ταυτότητες οντοτήτων. Η δέσμευση καθορίζεται μέσω μιας διαδικασίας εγγραφής και έκδοσης πιστοποιητικών σε και από μια αρχή έκδοσης πιστοποιητικών (CA).

## SAST

Το SAST είναι ένα σύνολο τεχνολογιών που έχουν σχεδιαστεί για να αναλύουν τον πηγαίο κώδικα εφαρμογής, τον κώδικα byte και τα binary αρχεία για την κωδικοποίηση και τις συνθήκες σχεδιασμού που είναι ενδεικτικές ευπάθειας ασφαλείας. Οι λύσεις SAST αναλύουν μια εφαρμογή από "μέσα προς τα έξω" σε κατάσταση που δεν εκτελείται.

## SDLC

Κύκλος ζωής ανάπτυξης λογισμικού.

## Security Architecture

Μια περίληψη του σχεδιασμού μιας εφαρμογής που προσδιορίζει και περιγράφει πού και πώς χρησιμοποιούνται οι μηχανισμοί ελέγχου ασφαλείας, καθώς επίσης και προσδιορίζει και περιγράφει τη θέση και την ευαισθησία τόσο των δεδομένων χρήστη όσο και της εφαρμογής.

## Security Configuration

Η διαμόρφωση κατά το χρόνο εκτέλεσης (runtime configuration) μιας εφαρμογής που επηρεάζει τον τρόπο χρήσης των μηχανισμών ασφαλείας.

## Security Control

Μια συνάρτηση ή στοιχείο που εκτελεί έλεγχο ασφαλείας (π.χ. μηχανισμός ελέγχου πρόσβασης) ή όταν καλείται έχει ως αποτέλεσμα μια ενέργεια ασφαλείας (π.χ. δημιουργία αρχείου ελέγχου).

## SQL Injection (SQLi)

Μια τεχνική έγχυσης κώδικα (code injection) που χρησιμοποιείται για την επίθεση σε εφαρμογές που βασίζονται σε δεδομένα, στην οποία εισάγονται κακόβουλες δηλώσεις SQL σε ένα σημείο εισόδου.

## SSO Authentication

To Single Sign On (SSO) συμβαίνει όταν ένας χρήστης συνδέεται σε έναν client και στη συνέχεια συνδέεται αυτόματα σε άλλους clients, ανεξάρτητα από την πλατφόρμα, την τεχνολογία ή τον τομέα που χρησιμοποιεί ο χρήστης. Για παράδειγμα, όταν συνδέεστε στο google, συνδέεστε αυτόματα στην υπηρεσία youtube, έγγραφα και αλληλογραφία.

## Threat Modeling

Μια τεχνική που αποτελείται από την ανάπτυξη ολοένα και πιο εκλεπτυσμένων αρχιτεκτονικών ασφαλείας για τον εντοπισμό παραγόντων απειλής, ζώνες ασφαλείας, ελέγχους ασφαλείας και σημαντικά τεχνικά και επιχειρηματικά περιουσιακά στοιχεία.

## Transport Layer Security

Κρυπτογραφικά πρωτόκολλα που παρέχουν ασφάλεια επικοινωνίας μέσω Διαδικτύου

## URI and URL

Ένα Uniform Resource Identifier (URI) είναι μια συμβολοσειρά χαρακτήρων που χρησιμοποιούνται για την αναγνώριση ενός ονόματος ή ενός πόρου Ιστού. Ένας Uniform Resource Locator (URL) χρησιμοποιείται συχνά ως αναφορά σε έναν πόρο.

## User acceptance testing (UAT)

Παραδοσιακά ένα περιβάλλον δοκιμής που συμπεριφέρεται όπως το περιβάλλον παραγωγής όπου όλες οι δοκιμές λογισμικού εκτελούνται πριν από τη μετάδοση.

## Verifier

Το άτομο ή η ομάδα που εξετάζει μια εφαρμογή σε σχέση με τις απαιτήσεις του OWASP MASVS.

## Whitelist

Μια λίστα με επιτρεπόμενα δεδομένα ή λειτουργίες, για παράδειγμα μια λίστα χαρακτήρων που επιτρέπεται να εκτελούν επικύρωση εισόδου.

## X.509 Certificate

Ένα πιστοποιητικό X.509 είναι ένα ψηφιακό πιστοποιητικό που χρησιμοποιεί το ευρέως αποδεκτό διεθνές πρότυπο υποδομής δημόσιου κλειδιού X.509 (PKI) για να επαληθεύσει ότι ένα δημόσιο κλειδί ανήκει στον χρήστη, τον υπολογιστή ή την ταυτότητα υπηρεσίας που περιέχεται στο πιστοποιητικό.

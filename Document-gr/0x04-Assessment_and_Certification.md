# Αποτίμηση και Πιστοποίηση

## Η θέση του OWASP's σχετικά με τις Πιστοποιήσεις MASVS and Σήματα Εμπιστοσύνης

O OWASP, ως μη κερδοσκοπικός οργανισμός ουδέτερος ως προς τους προμηθευτές (vendor-neutral), δεν πιστοποιεί κανέναν vendor, verifier ή λογισμικό.

Όλες αυτές οι διαβεβαιώσεις διασφάλισης, σήματα εμπιστοσύνης ή πιστοποιήσεις δεν ελέγχονται επίσημα, καταχωρούνται ή πιστοποιούνται από την OWASP, επομένως ένας οργανισμός που βασίζεται σε μια τέτοια άποψη πρέπει να είναι προσεκτικός όσον αφορά την εμπιστοσύνη που τίθεται σε οποιοδήποτε τρίτο μέρος ή σήμα εμπιστοσύνης που διεκδικεί (M)ASVS πιστοποίηση.

Αυτό δεν θα πρέπει να εμποδίζει τους οργανισμούς να προσφέρουν τέτοιες υπηρεσίες διασφάλισης, εφόσον δεν διεκδικούν επίσημη πιστοποίηση OWASP.

## Καθοδήγηση για Πιστοποίηση Mobile Εφαρμογών

Ο συνιστώμενος τρόπος επαλήθευσης της συμμόρφωσης μιας mobile εφαρμογής με το MASVS είναι η εκτέλεση μιας ανασκόπησης "ανοιχτού βιβλίου", που σημαίνει ότι παρέχεται στους testers πρόσβαση σε σημαντικούς πόρους όπως Architects και Developers της εφαρμογής, project documentation, πηγαίος κώδικας και αυθεντικοποιήμενη πρόβαση σε endpoints, συμπεριλαμβανομένης της πρόσβασης σε τουλάχιστον έναν λογαριασμό χρήστη για κάθε ρόλο.

Είναι σημαντικό να σημειωθεί ότι το MASVS καλύπτει μόνο την ασφάλεια της mobile εφαρμογής (από την πλευρά του client) και την επικοινωνία δικτύου μεταξύ της εφαρμογής και των απομακρυσμένων endpoints της, καθώς και μερικές βασικές και γενικές απαιτήσεις που σχετίζονται με τον έλεγχο ταυτότητας χρήστη και το session management. Δεν περιέχει συγκεκριμένες απαιτήσεις για τις απομακρυσμένες υπηρεσίες (π.χ. web services) που σχετίζονται με την εφαρμογή εκτός από ένα περιορισμένο σύνολο γενικών απαιτήσεων που σχετίζονται με την εξουσιοδότηση, τον έλεγχο ταυτότητας, την επαλήθευση μηχανισμών, και το session management. Ωστόσο, το MASVS V1 καθορίζει ότι οι απομακρυσμένες υπηρεσίες πρέπει να καλύπτονται από το συνολικό μοντέλο απειλών και να επαληθεύονται σύμφωνα με τα κατάλληλα πρότυπα, όπως το OWASP ASVS.

Ένας οργανισμός πιστοποίησης πρέπει να περιλαμβάνει σε κάθε αναφορά το εύρος της επαλήθευσης (ιδιαίτερα εάν ένα βασικό συστατικό είναι out of scope), μια σύνοψη των ευρημάτων επαλήθευσης, συμπεριλαμβανομένων των επιτυχών και αποτυχημένων δοκιμών, με σαφείς ενδείξεις για τον τρόπο επίλυσης των αποτυχημένων δοκιμών. Η διατήρηση λεπτομερών εγγράφων εργασίας, στιγμιότυπων οθόνης (screenshots) ή screen records, σεναρίων για αξιόπιστη και επανειλημμένη εκμετάλλευση ενός ζητήματος και ηλεκτρονικών αρχείων δοκιμών, όπως η παρακολούθηση αρχείων καταγραφής διακομιστή μεσολάβησης (intercepting proxy logs) και σχετικών σημειώσεων, όπως μια λίστα εκκαθάρισης, θεωρείται τυπική πρακτική του κλάδου. Δεν αρκεί απλώς να εκτελείτε ένα εργαλείο και να αναφέρετε τις αστοχίες. Αυτό δεν παρέχει επαρκή στοιχεία ότι όλα τα ζητήματα σε επίπεδο πιστοποίησης έχουν ελεγχθεί και δοκιμαστεί διεξοδικά. Σε περίπτωση διαφωνίας, θα πρέπει να υπάρχουν επαρκή υποστηρικτικά στοιχεία που να αποδεικνύουν ότι κάθε επαληθευμένη απαίτηση έχει πράγματι δοκιμαστεί.

### Χρησιμοποιώντας το OWASP Mobile Security Testing Guide (MSTG)

Το OWASP MSTG είναι ένα εγχειρίδιο για τον έλεγχο της ασφάλειας των εφαρμογών για κινητά. Περιγράφει τις τεχνικές διαδικασίες για την επαλήθευση των απαιτήσεων που αναφέρονται στο MASVS. Το MSTG περιλαμβάνει μια λίστα δοκιμαστικών περιπτώσεων, καθεμία από τις οποίες αντιστοιχεί σε μια απαίτηση στο MASVS. Ενώ οι απαιτήσεις του MASVS είναι υψηλού επιπέδου και γενικές, το MSTG παρέχει εις βάθος συστάσεις και διαδικασίες δοκιμών σε βάση λειτουργικού συστήματος ανά κινητό.

### Ο ρόλος των εργαλείων αυτοματοποιμένου testing ασφάλειας

Η χρήση scanners πηγαίου κώδικα και εργαλείων black-box testing ενθαρρύνεται προκειμένου να αυξηθεί η αποτελεσματικότητα όποτε είναι δυνατόν. Ωστόσο, δεν είναι δυνατή η ολοκλήρωση της επαλήθευσης MASVS χρησιμοποιώντας μόνο αυτοματοποιημένα εργαλεία: Κάθε mobile εφαρμογή είναι διαφορετική και η κατανόηση της συνολικής αρχιτεκτονικής, business logic και τεχνικών παγίδων των συγκεκριμένων τεχνολογιών και frameworks που χρησιμοποιούνται, είναι υποχρεωτική απαίτηση για την επαλήθευση της ασφάλειας της εφαρμογής.

## Άλλες χρήσεις

### Ως λεπτομερή καθοδήγηση Αρχιτεκτονικής Ασφάλειας

Μία από τις πιο κοινές χρήσεις του Mobile Application Security Verification Standard είναι ως πόρος για Security Architects. Από τα δύο κύρια πλαίσια αρχιτεκτονικής ασφαλείας, το SABSA ή το TOGAF, λείπουν πολλές πληροφορίες που είναι απαραίτητες για την ολοκλήρωση των ελέγχων αρχιτεκτονικής ασφάλειας mobile εφαρμογών. Το MASVS μπορεί να χρησιμοποιηθεί για να καλύψει αυτά τα κενά, επιτρέποντας στους Security Architects να επιλέγουν καλύτερα στοιχεία ελέγχου για ζητήματα κοινά σε εφαρμογές για κινητά.

### Ως αντικαταστάτη σε έτοιμες λίστες για έλεγχο Ασφαλούς Κώδικα  

Πολλοί οργανισμοί μπορούν να επωφεληθούν από την υιοθέτηση του MASVS, επιλέγοντας ένα από τα δύο επίπεδα ή διαχωρίζοντας το MASVS και αλλάζοντας αυτό που απαιτείται για το επίπεδο ρίσκου κάθε εφαρμογής με έναν συγκεκριμένο τομέα. Ενθαρρύνουμε αυτόν τον τύπο forking, εφόσον διατηρείται η ιχνηλασιμότητα, έτσι ώστε εάν μια εφαρμογή έχει περάσει την απαίτηση 4.1, αυτό σημαίνει το ίδιο πράγμα για τα forked αντίγραφα όπως εξελίσσεται το πρότυπο.

### Ως μια βάση Μεθοδολογίας για Τεστ Ασφάλειας

Μια καλή μεθοδολογία δοκιμής ασφάλειας mobile εφαρμογών θα πρέπει να καλύπτει όλες τις απαιτήσεις που αναφέρονται στο MASVS. To OWASP Mobile Security Testing Guide (MSTG) περιγράφει περιπτώσεις δοκιμών black-box και white-box για κάθε απαίτηση επαλήθευσης.

### Ως ένας οδηγός για αυτοματοποιημένο Unit και Integration testing

Το MASVS έχει σχεδιαστεί για να είναι εξαιρετικά ελεγχόμενο, με μόνη εξαίρεση τις αρχιτεκτονικές απαιτήσεις. Τα αυτοματοποιημένα unit, integration και acceptance tests βάσει των απαιτήσεων MASVS μπορούν να ενσωματωθούν στον κύκλο ζωής συνεχούς ανάπτυξης. Αυτό όχι μόνο αυξάνει την ευαισθητοποίηση για την ασφάλεια των προγραμματιστών, αλλά βελτιώνει επίσης τη συνολική ποιότητα των εφαρμογών που προκύπτουν και μειώνει τον αριθμό των ευρημάτων κατά τη διάρκεια δοκιμών ασφαλείας στη pre-release φάση.

### Για εκπαίδευση Ασφαλούς Ανάπτυξης

Το MASVS μπορεί επίσης να χρησιμοποιηθεί για τον καθορισμό χαρακτηριστικών ασφαλών mobile εφαρμογών. Πολλά μαθήματα ασφαλούς κώδικα είναι απλά μαθήματα ethical hacking με μια ελαφριά πινελιά από συμβουλές κώδικα. Αυτό δεν βοηθά τους προγραμματιστές. Αντίθετα, τα προγράμματα εκπαίδευσης Ασφαλούς Ανάπτυξης μπορούν να χρησιμοποιούν το MASVS, με μεγάλη εστίαση στους προληπτικούς ελέγχους που τεκμηριώνονται στο MASVS, αντί π.χ. τα 10 κορυφαία ζητήματα ασφαλείας κώδικα.
